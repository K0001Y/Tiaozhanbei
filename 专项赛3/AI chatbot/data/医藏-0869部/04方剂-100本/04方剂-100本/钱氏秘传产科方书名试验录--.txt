钱氏秘传产科方书名试验录

　　保养生胎论

　　妇人劳伤偏郁忧思食积论

　　男女尺脉盛弱

　　妇人受胎

　　妇人经水不调

　　血虚白带

　　崩漏

　　安胎

　　保养生胎论 

　　夫人也，受气于父，成形于母，先生骨肉，乃生气之本也，是元脏之所属也。水生肝，肝属木，木生心，心属火，火生胃，胃属土，土生大肠，大肠属金，金生膀胱，膀胱生三焦，三焦有八脉，八脉有十二经，十二经生一百八十四丝络，丝络生三百六十五骨节，骨节生二百八十四条细脉，前后生毛发肌肤，肌肤生血肉，上有毛发，下为皮为肉，肉下为筋，筋下为骨，骨肉为髓，荣行脉中，卫行脉外，五脏和平者无病，如克太过不及，皆主有病。然五脏盈亏，所属之症，自然明已。东方实，西方虚，泻南方，补北方。盖东方实者，木太过也，西方虚者；金不足也；泻南方者，火太过也；补北方者，水不足也。故是五行太过不及，主受病也。若木升而火降，金清而木平，五行得中，脉息和平，何由乎病哉？今余之医遵叔和之脉，述仲景之书，治百病之源，苟得有效，即曰书名为《试验录》也。传之于后，鉴之用之，盖可忽哉。

　　妇人劳伤偏郁忧思食积论 

　　妇人病虽不一，而起于劳伤、偏郁、忧思食积者多也。盖阴本柔弱，不能御烦。若持家之妇、嗜欲之女，勤太过而伤其筋骨，房室不谨，而敝其精神，是以血气津液渐亏于经络，日耗于脏腑，失其调治，则阴阳两虚，骨蒸体热，以成劳伤之症也。妇人赋性不齐，性偏执一，若孀尼之辈、婢外家之流，情欲动其中，而不能遂其心；形骸制其外，而不能伸其志；是以忧郁之气，蕴结于三焦，壅滞于胸臆，积而至久，则寒热交争，似疟非疟，以成偏郁之症也。阴虽静，不能无动，五性之发，七情见焉。况裙钗性柔欲炽，而无有断志，临事触物，而忧思易形，忧则伤肺，思则损脾，脾肺受伤，则血气凝滞、愤郁怔忡、胀闷枯闭之症生焉。食之不化，以成其积，积之所聚，皆由于食。食虽养人，亦能害人。惟妇女所处者中馈，所守者闺房。运化迟缓，饮食不节，生冷失宜，致伤脾胃，脾胃致伤，传送失度，则痞满、块、呕痢之症生焉。盖劳伤有内外之分，偏郁非六郁之比，忧思成无形之疾，食积成有形之病也。执治之法，须用审辨病因，察辨脉理，观色辨音，务求辨实。劳伤则补养之，忧思则解散之，郁则开，食则消。按症投剂，无有不效，此特陈辨大要也。若漏崩，溺淋、胎产、经水病症□□，又本之《大全》、继之《良方》、恭之《产宝》诸书。变之，通之，庶可为女科之司命矣。

　　男女尺脉盛弱 

　　经曰：天地，万物之父母也。阴阳，血气之男女也。男子负阴而抱阳，女子负阳而抱阴。南方，火也，男子南面而生，则两寸在南，而得元阳，故寸脉洪大，而尺脉微弱；女子北面而生，则两寸在北，而得元阴，故寸脉微弱，而尺脉洪大也。男得女，为不足；女克男，为太过。《脉诀》云：女人反此，皆看之尺脉，第三同断病，正此谓也。

　　妇人受胎 

　　盖妇人受孕，犹曳地之道，阴阳和而万物生焉。夫妇之道，阴阳和而男女生焉。妇人经水匀调，百病不生，然后孕育成矣。夫受胎以血为主，叔和云：血旺气衰应有体，血衰气旺定无娠。尺微关滑数流利并雀啄，皆是胎脉见，孕母不知觉。左手带纵，两男子；右手带横，一双女；左手脉逆生，三男；右手脉顺还，三女；左手太阳浮，大男；右手太阴沉，细女。诸阳为男，诸阴为女。仲景云：脉有相承，纵横逆顺。何也？曰：水行乘火，金行乘木，曰纵；火行乘水，木行乘金，曰逆；金行乘水，木行乘火，曰顺。或曰：脉有残贼，何也？弦、紧、浮、滑、沉、涩，此六脉者，贼也。然诸贼作病，是为残也。且孕脉夫乘妻亏纵气露，妻乘夫亏横气助，子乘母亏逆气恭，母乘子亏顺气护。夫阴阳二气，若阴血先至，阳精后冲，纵气来乘，如雾露之降升，血裹精，此为夫乘妻亏纵气雾，则男形成矣；若阳精先至，阴血后恭，两傍横气来助佐，而升精裹血，此谓妻乘夫亏横气助，则女胎成矣。凡胎气骤聚，必带纵横逆顺，方成胎也。

　　妇人经水不调 

　　男子以阳精为盛，女子以月水为调。阳精且水，各得其时，合乎阴阳之数矣。女子十四则月水行，男子十六则阳精具。妇人经水过期者，血少也，宜以芎、归、参、术。有痰，宜南星、半夏之类。经水不及期而来，血热也，宜四物、黄连。过期作痛，紫黑色有块，亦血热也，宜四物、黄连、香附。过期色淡者，痰多也，宜二陈、川芎。有血虚过期，宜四物加黄、陈皮、升麻。

　　有气血俱热，未期先至，宜柴胡、黄、归、芍、生地、香附。有经不调而血水淡白者，用参、、芎、归、香附、白芍，腹痛加胶珠、艾叶、玄胡。过期作痛，虚中有热；将来作痛，血实也。

　　宜桃仁、黄连、香附、玄胡、红花。临行腹痛，有郁滞瘀血，宜四物、红花、桃仁、莪术、玄胡、香附、木香，发热加柴胡、黄芩。有痰多占住血海而下多者，目必渐昏。肥人加南星、苍术、川芎、香附，作丸服之。躯脂涩经闭者，导痰汤与黄连、川芎，不可服熟地，恐腻膈，故如用加姜汁炒之。临期腹痛甚者，血实热也。如有血实热，行经作痛者，得孕迟也。

　　血虚白带 

　　丹溪云：白带是胸中痰积渗入膀胱。无人知此，宜升。

　　甚者，上必用吐以提元气，下用苍术、白术、二陈。如赤白相兼者，皆属血出于大小肠之分。肥人多痰，宜南星、半夏、海石、苍术、香椿皮、青黛；瘦人白带因多热，宜黄柏、滑石、海石、橙皮、川芎、蛤粉、青黛，作丸服之。赤白带下，皆因七情内伤，下元虚弱，感非一端。

　　叔和云：崩中日久为白带，漏下多时滑水枯，崩中血少无元阳，故白滑之物下流不止，血海枯干，不能滋养筋骨。治法用审寒热虚劳，不可类治。妇人之心，以血□□有血则心宁，血少则心火旺，火旺则心乱、撞摇、提拮、战惚、闷乱。惟妇人多有此症，治法用清心降火，四物加天门、麦门、贝母、黄芩。夫天门镇心之要药，切不可缺。

　　治赤白带：龟板干姜黄柏白芷如气虚白带：人参白术黄当归川芎苍术黄柏干姜（煨）白芷如肥人：南星半夏苍术海石白术黄柏川芎椿皮青黛如瘦人多热：人参川归芍药黄柏茯苓黄连黄陈皮甘草前胡椿皮青黛 

　　崩漏 

　　妇人崩漏，皆因脏腑或冲任二脉损伤，血气虚弱。且二脉乃经脉之血海，血气之行，外循经络，内荣脏腑，气血均调，经下根据时，脏腑过劳，俱伤冲任之气，故虚不能约制，其经血忽然而下，谓之崩中。治宜大补气血，滋养脾胃，镇坠心火，助火补阴，经自止矣。又紫血成块，如产血之状，过多不止，乃谓血热妄行。此时药不能及，急则治标，宜白芷汤，或茅根汤送下，或百草霜、棕榈炭、二蚕绵炭，加干姜炭最妙，不宜多服，因姜热故也。夫血热则行，冷则凝，逢黑则止。然后用四物、芩、连、栀子之药。其血去来二三日外，恐气血虚也。宜四物、参、、芩、术、香附有效。

　　五灵脂半生半炒，为末，好酒调服，灵脂能行气止血故也。

　　崩中用荆芥凉血，干姜为血分之药，乌梅能入血分。醋煮香附，妇人要药，气分不可多，血分不可少。然病有阴阳，药亦阴阳之分。有血枯经闭不通，手足烦热，头痛体弱，微热时来，宜四物汤、桃仁、红花、牛膝、乌药、生地、香附主之。刘寄奴、桂心，久服自通。

　　血崩：棕榈炭干姜（少用）二蚕绵炭乌梅荆芥汤送下。如血热，加黄柏、黄连、黄、淮生荆芥、白芷、香附、天门冬煎服。

　　又方：用鲜天门冬煮糯米粥，早晚食之效。

　　安胎 

　　夫妇人胎症，多因喜怒劳伤，触其胎孕，至于心腹攻痛，或风寒所伤。因发喘咳嗽，治宜顺气为先，药宜香附、缩砂，乌梅、黄芩、白芷为佐。喘促，祛痰散寒为要，药宜甘草、桔梗、陈皮、沉香、乌梅为主。

　　今人但知黄芩为圣，不用黄连、芍药，虑其清凉有害，止用温药安胎。殊不知产前服清凉之药，能令血循经而不妄行，血和则胎自安矣。且生地、栀、连能除上下中之火。香附、砂仁快膈畅郁理气；茯苓、白术健脾生血，百试无差。凡百胎病，多忌动气之药。丹溪云：益母草，善治产前产后。

　　孕妇血块如盘，难服峻利之药，香附、桃仁、川归、海石、白术。

　　治孕妇漏胎：黄芩白术天门冬淮生地艾叶荆芥甘草煎服愈。

　　安胎：香附桃仁白术川归海石治孕妇下血不止：□□子数枚，好酒热服。

　　治妊妇气血不安：人参川归杜仲山药香附（少许）砂仁煎服。

　　治劳伤动胎：人参川归川芎黄芩白术陈皮甘草艾叶香附砂仁煎服立验。

　　妇人胎气不和，转攻心胀作痛，名子悬：川芎川归白芍陈皮大腹皮苏叶人参甘草妇人阴胎半途而坠者，皆因母血衰，肾弱不能养胎。治宜四物汤，因症加减。或有胎气热甚不安而坠者，宜栀、芩、白术、砂仁清热顺气。又有损伤娠动不安欲坠者，用四物加参、术温补。又有孕妇怀妊，或一月而崩，或三、五月坠，须于月前预治，如临时服药无效。

　　治热甚不安：川芎川归黄芩芍药陈皮甘草麦冬五味贝母茯苓白术虚者，加人参、黄。

　　治腰腹疼痛下血：川归川芎熟地生地黄芩白术茯苓艾叶麦冬五味山药杜仲别产危脉：弦紧牢强滑者安，沉细兼微归黄泉。

　　看面部位：女人赤黑主有产，□唇齿不合主有妨害。女人面上黄，怀孕得安康。人中发黑紫，孕妇必生女。孕妇左边青，主男；右边红，主女。左边青色来侵口入耳，须知七月亡；青色右边来侵口，须知孕者是男，即可立验。

　　有妇人嫌子多蕃，欲下胎妊者，须用热药活血，麝香开窍。方开于后。

　　下胎方：虻虫（三个）蝉蜕（七个）红花（八钱）苏木（三钱）芍药川归枳壳斑蝥青皮桃仁甘草三棱蓬术鬼箭大王好酒煎服。有方用水银下胎，然性寒后恐成腹痛等症，不可轻用。

　　单方：用溪螺蛳，每一月一个，捣碎盒中下。

　　又方：万年青根，捣汁，冲酒服下。

　　又：黄荆树根略捣，绵裹，入阴户内，下。

　　又方，桃恼、鼓槌草、麝香三味，为末，绵裹，入阴户内，一夜下。

　　催生方：用百单霜，白芷，不见火，为末，临产时以童便并米醋汤入药二钱，热服不效，再服一二次，兼崩漏。

　　单方：有触坠难产，因惊伤血脉，腹痛不露，子道干涩。法宜用夫衣复井上即生。

　　验胎死活：如胎死，验母舌即知。舌青色者，必系死胎，如不捉下，必伤母命。须服芎归汤加附子暖胎。如口吐沫不治。

　　治死胎不下：用官桂二钱、麝香五分研末，酒送即下。然麝香大能开窍，妇人服之，日后难以受孕，此不得已而用，勿视泛泛也。

　　停胞不下：凡胎衣不下，因用力过多，疲倦血衰，不能捉下，必须先断脐带，用草鞋滞之；中寒可扶妇至床，倚人而坐，被盖火HT，被中腹时换热衣暖之，不可冒风。下后防虚，服药不可用参。

　　产后大热：丹溪云：干姜能除产热。何也？夫产后之热，乃因虚生内耳。姜之性，理肺气，和中，引阴分之药，故补阴药内用之无穷妙，难言述。然不可过用，用不至三，其姜虽煨，余热尚存，多服伤肺。肺热热毒必变火症，主妇人延久难愈。

　　产后血晕，目昏暗闷，不省人事，皆因败血流入肝经，兼热气乘虚，凑逆冲心。医宜祛热清理为主。

　　妇人无子，多有躯肥体胖，脂膏满溢，致子宫闭塞，不能受孕。宜二陈、南星、苍术、滑石、羌活、防风祛其寒痰。又有性急之人，动伤冲任二脉，致经乱气积，不能孕育。宜四物、香附、黄芩、柴胡凉血降火，补其阴分。

　　妇人下焦冷惫，血崩带下，经差孕绝，宜硫黄、禹粮、赤石脂、附子、螵蛸温暖下元。

　　妇人欲断妊孕，用白面一升，好酒五升，煎至二升，去渣，分三四服。经前晚、次日早及五更时各一服，不妊。

　　室女月水凝滞，腹胁胀满，血气攻上，眩晕不省，必用丹皮散之。

　　又方：刘寄奴、牡丹皮、熟地、玄胡索、乌药、赤芍、蓬术、三棱、当归、官桂。

　　又方：加菊花、蒲黄。

　　室女经下不止，用十灰散治之。黄绢灰、艾叶灰、豆发灰、旧绵灰、棕榈灰、马尾灰、藕节灰、莲蓬灰、蒲黄灰、赤松皮灰，乌梅汤下。

　　又方：槐花（一两）棕榈灰盐汤下，名圣惠方。

　　妇人赤白带下不止，香附、白芷、赤芍、海螵蛸、胎发治之。

　　室女经水不时，雄鼠屎一两，火，温酒调服一钱，立效。

　　又方：莲房壳烧灰，荆芥穗研末，每服三钱，米汤下。

　　妇人产后，气血俱虚，虽有杂症，不可表发，又不可用芍药，恐其酸寒伐生气故也。

　　妇人产后血晕，多因虚火载血上行，败血入肝经，故晕绝不省。急用韭叶，细切，盛于有嘴瓶内，用滚醋灌内，封瓶大口，将瓶嘴放产妇鼻中，立醒。

　　又方：用白炭火，先入瓶内，或干漆，或漆器投入火内，用好醋，亦入瓶内，前方用之，醒后用药。

　　妇人产后，血下不止，亦作崩论。如汗多，服参、、芎、归以补其气。

　　妇人恶露未尽，小腹作痛，服香附、灵脂、于姜、玄胡之类；如有食，加青皮、神曲、麦芽。

　　妇人产脉宜沉细，忌浮大弦长。

　　妇人产后，三焦湿热，泄泻腹痛，宜炒红曲五钱，以饭为丸，加五灵脂一两，后用补脾胃血药送之。

　　妇产一、二日，发热头痛，用芎、归、干姜、茯苓、陈皮、贝母。

　　妇产一、二日，腹痛，芎、归、干姜、灵脂、香附、茯苓、玄胡、桃仁、红花。

　　妇人产后，劳伤发热，人参、黄、当归、川芎、芍药、白芷、前胡、陈皮。

　　妇人淋痛难忍，用□□□即鸡草捣汁，酒服。

　　又方：滑石、甘草、通草、灯芯、细辛、麦冬、归、参煎服。

　　妇人怀娠二三月、五六月，多有狐疑自不分明者，皆因七情伤胃，胃生湿痰，痰渗膀胱，占住血海，气不流行，胎不能运动故也。又有行经瘀血流入膀胱，往来烦热，饮食不进，本妇不明者亦有之。又有荣卫不调，血枯经闭，乃生痰火饱症。其腹隐隐而痛微微，若动形似怀胎，然不知火蕴丹田，阳传于阴，下焦虚惫，不能生血。所以动痛者，火也。又有怀娠三四月后得劳伤等症，损其气血，不能护养长胎，胎不能运动有之。唯良医切脉详审，探胎有无，然后用药。用川芎二两、当归二两，酒煎服，觉微动，再服一二剂。

　　妇人便闭，多因郁生痰热，热蕴脏腑故也。夫心脏、小肠、膀胱相通，苟阴阳不调，心肾不济，传送失度，致水道热盛闭塞。治宜清心气，药用车前、木通、芍药、滑石、茯苓、麦冬。又方：八正散最妙。

　　今有一症，名曰转胞。妇人睡觉不能方便，乃因行房，喜中伤劳，转翻尿胞不得出，至小腹满，气奔两胁。其症药不能效，急用收生婆捉其胎正，然后如旧。考丹溪《纂要》有方，用白头蚯蚓，捣糊，酒服。又方：升麻、滑石、木通、麦冬、黄、芍药，煎服。又方：用在水中截断沥竹管中，水煎服之即通，然总不如收生婆捉正为妙。

　　妇人病后，血枯经闭，用大王瞿麦、茴香、麦芽为末，好酒空心服，七日效。

　　妇人赤白带淋，赤者属血，白者属气，二者俱下，皆因湿热渗膀胱。方用艾叶、好酒煮鸡子，去艾，食鸡子。又方：井口背阴草，捣服。官药病原见前。

　　妇人小肚如膨胀之状，用锈丁磨米汤，空心下。

　　古方：脐中堆盐（炒）少许，上炙百壮，自消。

　　妇人淋沥，皆因郁蕴脏腑，湿热渗流膀胱，故变白，瘀痛难当。脉云：小肠为受盛之官，膀胱、肾合为津。古方：淋闭为癃，不纳为遗，滴沥涩痛为淋，小腹胀满不痛为闭。故主膀胱为腑，泄与小肠相通。若心肾既济，上下相交，水道开合，必无此症。淋有多端，热淋、血淋、气淋、虚淋，淋不类治。色鲜者，心与小肠热也；色瘀者，肾与膀胱虚败也。殊有滴点不可忍，非虚热故也，热用清凉。寒虚温补气，用木香、门冬、木通、茯苓、胡索之类。

　　妇人小便不禁，肾为水，主胞，乃溺门，热则不通，冷则多溺。如妊妇多溺，肾经虚寒故也；或当产时努力伤胞，寒邪入里故也。治用破故纸、杜仲、附子、干姜、沉香温暖之剂。又方：白蔷薇、白芍药，温酒送下。

　　妇人血败验方

　　旧毛褐布、旧棕榈衣、白鸡冠花三味，等分，铜杓内炒燥，烧灰存性，好酒送下，数服愈。

　　妇人胎生不下，用柘树枝，锉末，煎酒服，即下。

　　妇人血崩不止，槐花一两、棕衣灰五钱，二味为末，水二钟，盐少许，煎七分服。又方：蟹壳、陈棕、旧褐、莲房各烧灰存性，不如此，兼加槐花（炒黑）、香附，共末，更妙。用白芷荆穗汤下。

　　调经方

　　四物汤加艾叶、阿胶（炒）、黄芩、姜三片，等分，水煎，空心服。如因劳而气弱者，加人参、黄、升麻；寒加炒黑干姜；热倍加黄芩；如紫色成块，重加黄连。崩过甚者，光用五灵脂半生半炒，为末，一服后，分寒热用药。

　　又方：四物汤加荆芥穗，止血甚妙。又：香附（炒黑）为末，每服三钱，饭汤送下。又：香附（炒黑）二钱，归身一钱，地榆、川芎、黄、白术各一钱，白术（炒）二钱，熟地二钱，参、蒲黄各五分，升麻三钱，水二钟，煎八分，甚者加棕灰服。又：用白芷煎汤，调百草霜细末，甚者加棕灰。

　　黄补胃汤

　　治一日大便三四次，溏泄，腹鸣，小便黄。

　　黄柴胡归身益智橘皮（各三钱）升麻炙甘草（三钱）红花（少许）食前服。

　　朱砂安神丸

　　黄连（酒炒，一钱五分）朱砂（水飞，一钱）生地黄归身（酒洗）甘草（炙，各五分）为末，浸，蒸饼为黍米大，每服十五丸，后服。

　　润肠丸

　　治大便燥结不通。

　　生地黄（一钱）生甘草大黄（煨）归梢升麻桃仁麻仁（各二钱）红花（三钱）食后温服。

　　又方：治脾胃中伏火，大便秘结干燥，闭塞不通，不思饮食，风结血秘。

　　桃仁（去皮尖）麻仁（一两）归尾大黄（煨）羌活（五钱）上除桃仁、麻仁另研如泥，捣为细末，蜜炼梧子大，每服三五十丸，空心白汤下。

　　苍术汤

　　治湿热腰腿疼痛。

　　防风黄柏柴胡苍术水煎，空心服。

　　御寒汤

　　治寒气。风邪伤于皮毛，鼻塞咳嗽上喘之症。

　　黄连黄柏羌活（各三钱）甘草佛耳草款冬花白芷防风（各三钱）升麻人参陈皮（各五分）苍术（七分）黄（一钱）煎，食后服。

　　绝胎方

　　取银铺上灰尘三钱，绿豆三钱，鸡子十个，以尘、豆二物同水。用砂罐火内煎熟鸡子后，经一、二日，食鸡子半个，或下午，或次日又食半个，永绝。若全吃，恐行经要腹痛（验过）。

　　治妇奶岩久不愈：用□□皮、油核桃（烧存性），入枯矾、轻粉少许，香油调敷。又：用荷叶烧灰存性，无灰，酒下。

　　治血崩：用香附炒黑研末三钱，酒调下，三服立止。

　　治产后败血上冲，发为血晕，顷刻将死。用陈皮煎汤，加醋服之。

　　
