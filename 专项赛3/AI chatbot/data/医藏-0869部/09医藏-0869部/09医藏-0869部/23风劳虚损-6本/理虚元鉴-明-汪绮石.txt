理虚元鉴 明 汪绮石

　　序

　　陈序

　　岁甲戌，予守毗陵，得一士，柯子心斋。其先世浙慈人也，家传忠浓，多业医者，令祖锦堂家学，隐识为远到材，迄今二十载矣。一衿潦倒，蹭蹬场屋，岂其爱博而不专欤？顾多才者多艺，不相妨也，遇合会有时耳。予患头风，访医仰药，无纤毫之效。心斋诊予脉，乃云治病不求其本，真为头痛治头。缘制一方，却与所患不相涉，服后痛渐愈，不啻陈琳之檄。及见伊芳令伯德修所刻《理虚元鉴》，因知心斋制方之意之所由来也。德修柯君，虽未晤言，其学业之渊博，已于所订者窥见一斑。且是书沉埋剥蚀，历有年所，当世不知有是书，即见之，谁复知为绮石作者。今柯君不掠美，以付剞劂，参订而表彰之，更可见其用心之浓矣。噫！学固贵崇其本，业必有待乎时，不独医道也。是为序。

　　时乾隆三十六年岁次辛卯嘉平月闽中陈焱晋亭氏题于姑苏署次

　　华序

　　余年未三十，获交柯君德修，今六十有九矣。君业医，余喜地学，辄谈论天下技术。地关一地误廿载后，医误旦夕间耳。君天姿颖敏，幼就塾同学，分授经，悉耳熟背诵，故潜心医学，得深造焉。本世医，复从明师指授，探源溯流，广搜博记，多购未见书，《理虚元鉴》，其一也。君于疑难症立辨，制方不停睫，案简当，老医摄服。入都，名大振，医院诸人避席。太原守病邀入幕，山右抚司以下，咸以扁、卢目之。君善导引，长余数岁，健食如虎咽，步履捷于少壮人。余日就衰颓，每以屏俗，缘毋懈系功为最。君之邃于医，不但贯串诸家，得于静悟者尤多，来余家剧谈不厌，延治者急甚，久之乃去。今欲刻《理虚元鉴》公诸世，余四十余年知己，述其概，弁诸简端。

　　乾隆三十六年岁次辛卯三月朔日牛毛道人华杰撰

　　柯序

　　医学祖《灵》、《素》、《难经》，而方不传。制方首推仲景，嗣后各立一说。仲景治冬寒，而河间明温暑，洁古理脾胃，东垣讲内伤，子和攻痰饮，丹溪究阴虚，六家为医学之宗主寒、伤寒；巢元方以温暑分出热病、中暑；罗谦甫以内伤分出劳伤、食伤；隐君以痰饮分出湿痰、燥痰；叔和以阴虚分出真阴、真阳。其论尤为明晰。古人立说，各具一长。合其长，乃称全璧。余遍观诸家，虚症犹未尽厥奥。雍正乙巳仲秋，购得绮石先生《理虚元鉴》，实发前人所未发。其治阴虚，主清金，肺为五脏之天也；治阳虚，主健中，脾为百骸之母也。其方甚简，药味无多。《神农本经》药三百六十五种，效法周天度数。仲景一百十三方，取《本经》药九十一种，入《伤寒论》中。或合经之大纲，或合经之一目，乃详于伤寒，推及诸病也。绮石先生独详于虚劳，盖风、寒、暑、湿，多乘虚而入，正气固，则受病少，治虚劳是治其本也，诸病其余事耳。余素留心于六气司天，主客进退，乘除偏胜，而人病焉。不谙司天审病，误投药饵者过半，《元鉴》亦参及之，则绮石之论虚劳，犹仲景之论伤寒，非举一而废百也。韩昌黎谓孟子之功不在禹下，绮石岂在仲景下耶？医道大而微，不知天、地、人，不可与言医，不通儒、佛、仙，不可与言医。余浅昧，愧未贯彻，但愿业医者，广为搜讨，会其指归，则吾道幸甚！斯世幸甚！

　　乾隆岁次辛卯初夏古吴柯怀祖题于复韵斋

　　原序

　　绮石先生医道高玄，虚劳一门，尤为独阐之宗。尝曰：人之禀赋不同，而受病亦异。顾私己者，肝肾病少；矜志节者，肝肾病多。病起于七情，而五脏因之受损。先生悯世人之病虚劳者，委命于庸医，而轻者重，重者危，深可痛伤。特校昔贤之书几千百家，如四时各司一气之偏，未逢元会。乃伏读《素》、《灵》而启悟门，得其要领，参订补注，集成一书。辨症因，详施治，审脉法，正药讹，精纯邃密，后岐黄而启发者也。其功岂浅鲜哉！奈书成身殁，易箦之时，犹谆谆以斯世之责，至嘱于两世兄及诸门下士，而不肖亦与闻遗命焉。今先生虽逝，而道在人间。长君伯儒，能读其书；次君东庵，能继其志；犹子济明及门下武林君宾沈子，能广其传。然则先生固未尝逝也。先生不忍后世病此者，夭折而莫救，故临终以山中宰相事业，专付仲君。会世变，遂弃棘闱而潜心于箕裘之绍。是书之成，实其发明者居多，所恨身丁丧乱，受梓无人，大惧淹没先生之德。是望后之仁人君子，体先生之心，登此书于梨枣而广传之，则吾侪幸甚。天下后世，读其书饮其泽者幸甚。

　　受业赵何宗田氏谨识

　　卷上

　　[卷上]治虚脉法总括

　　脉来缓者，为虚，软、微、弱皆虚也。弦为中虚；细而微者，气血皆虚；小者，气血皆少。又脉芤血气脱，沉、小、迟者，脱气。（以上皆劳倦之脉，虚怯劳热之症也。）又微而数者，为虚热；微而缓滑者，为虚痰。

　　[卷上]治虚脉法分类

　　一、心肾不交，两寸弦数，两尺涩。《纪传》曰：左寸脉迟，心虚；右寸微滑，精气泄二、梦泄遗精，尺寸脉迟而涩。心肾不交，梦淫精泄，真元耗散，不寿之征。又曰：寸数脾弦，两尺细数，精离位。青年左尺微涩，色欲伤。《正传》曰：诸芤动微紧，男子失精，女鬼交。心脉短小，梦遗精。尺数，相火炽而遗。

　　三、漏精，右尺弱如发细，天精摇摇，寒精自出，马口有粘腻之累，房事不久，绝孕。

　　四、肾痹，寸虚弱而涩，尺沉细而数。

　　五、夜热，微弦虚数，或沉或涩，软弱而细。

　　六、骨蒸，数大，或滑、急、促、细而数。

　　七、干咳嗽，左寸涩数，右大急数。

　　八、虚痰嗽，软细弱，气口微细而数，或滑大而虚。

　　九、血虚痰火，左寸涩而弦数，右寸虚大而滑，或数而涩，尺中虚涩。又曰：细而紧数，细则血虚，数必咳嗽，紧则为寒。寒因血虚而客于肺经，反而作热，故脉数而咳嗽也。

　　十、咳嗽痰中带血珠，右寸滑而数，或濡而弱，即煎厥之症。

　　十一、咳嗽带血，寸数而大，或滑而紧急，关、寸弦而涩，即煎厥。

　　十二、劳嗽吐血、咳血、呕血、咯血，即薄厥。脉得诸涩、濡，为亡血，芤为失血，涩为血吐血、唾血，脉迟小弱者生；实大者死。唾血，坚强者死；濡滑者生。

　　十三、传尸劳，《脉经》云：男子平人脉滑大为劳极，虚涩亦为劳。

　　十四、气口脉弦而数者，脉痿也。（《脉诀》气口数而虚涩，肺痿之形。疑即肺痿之误。）十五、六脉软弱，阳虚极也。

　　[卷上]治虚有三本

　　治虚有三本，肺、脾、肾是也。肺为五脏之天，脾为百骸之母，肾为性命之根，治肺、治脾症之宗；立斋究明补火，谓太阳一照，阴火自弭。斯三先生者。皆振古之高人，能回一时之习尚，辟岐黄之心传者。然皆主于一偏，而不获全体之用。是以脾胃之论，出于东垣则无弊执丹溪以治者，全以苦寒降火，有碍于中州之土化。至于“阳常有余，阴常不足”，此实一偏之见，难为古人讳者，而后人沿习成风，偏重莫挽，凡遇虚火虚热，阴剧阳亢之病，辄以黄柏补肾、知母清金，未能生肾家真水，而反以熄肾家真火。夫肾者，坎象，一阳陷于二阴之间。二阴者，真水也。一阳者，真火也。肾中真水，次第而上生肝木，肝木又上生心火。肾中真火，次第而上生脾土，脾土又上生肺金。故生人之本，从下而起，如羲皇之画卦然。盖肾之为脏，合水火二气，以为五脏六腑之根。真水不可灭，真火独可熄乎？然救此者，又执立斋补火之说，用左归、右归丸，不离苁蓉、鹿茸、桂、附等类，而罔顾其人之有郁火无郁火，有郁热无郁热，更不虑其曾经伤肺不伤肺。夫虚火可补，理则诚然。如补中益气汤，用参、、术、草之甘温以除大热。然苟非清阳下陷，犹不敢轻加升、柴、归、姜辛热之品，乃反施之郁火郁热之症，奚啻抱薪救火乎！余唯执两端以用中，合三部以平调。一曰清金保肺，无犯中州之土。此用丹溪而不泥于丹溪也。一曰培土调中，不损至高之气。此用东垣而不泥于东垣也。

　　一曰金行清化，不觉水自流长。乃合金水于一致也。三脏既治，何虑水火乘时，乃统五脏以同归也。但主脾、主肾，先贤颇有发明，而清金保肺一着，尚未有透达其精微者，故余于论肺也独详。此治劳之三本，宜

　　[卷上]治虚二统

　　治虚二统，统之于肺、脾而已。人之病，或为阳虚，或为阴虚。阳虚之久者，阴亦虚，终是阳虚为本；阴虚之久者，阳亦虚，终是阴虚为本。凡阳虚为本者，其治之有统，统于脾也；阴虚为本者，其治之有统，统于肺也。此二统者，与前人之治法异。前人治阳虚者，统之以命火，八味丸、十全汤之类，不离桂、附者是；前人治阴虚者，统之以肾水，六味丸、百补丸之类，不离知、柏者是。余何为而独主金、土哉？盖阴阳者，天地之二气。二气交感，干得坤之中画而为离，离为火；坤得干之中画而为坎，坎为水。水火者，阴阳二气之所从生，故乾坤可以兼坎离之功，而坎离不能尽乾坤之量。是以专补肾水者，不如补肺以滋其源，肺为五脏之天，孰有大于天者哉？专补命火者，不如补脾以建其中，脾为百骸之母，孰有大于地者哉？

　　[卷上]阳虚三夺统于脾

　　就阳虚成劳之统于脾者言之，约有三种：曰夺精，曰夺气，曰夺火。气为阳，火者，阳气之则火与气相次俱竭。此夺精之兼火与气也。劳役辛勤太过，渐耗真气。气者，火之属，精之用。气夺，则火与精连类而相失。此夺气之兼火与精也。其夺火者，多从夺精而来，然亦有多服寒药，以致命火衰弱，阳痿不起者。此三种之治，夺精、夺火主于肾，夺气主于脾。余何为而悉统于脾哉？盖阳虚之症，虽有夺精、夺火、夺气之不一，而以中气不守为最险。故阳虚之治，虽有填精、益气、补火之各别，而以急救中气为最先。有形之精血，不能速生；无形之真气，所宜急固。此益气之所以切于填精也。回衰甚之火者，有相激之危；续清纯之气者，有冲和之美。此益气之所以妙于益火也。夫气之重于精与火也如此，而脾气又为诸火之原，安得不以脾为统哉？余尝见阳虚者，汗出无度；或盛夏裹绵；或腰酸足软而成痿症；或肾虚生寒，木实生风，脾弱滞湿，腰背难于俯仰，股不可屈伸，而成痹症；或面色皎白，语音轻微。种种不一，然皆以胃口不进饮食，及脾气不化为最危。若脾胃稍调，形肉不脱，则神气精血可以次第而相生，又何有亡阳之虞哉？此阳虚之治，所当悉统于脾也。

　　[卷上]阴虚之症统于肺

　　就阴虚成劳之统于肺者言之，约有数种，曰劳嗽，曰吐血，曰骨蒸，极则成尸疰。其症有兼嗽者；有竟从劳嗽起，而兼吐血者；有竟从吐血起，而兼劳嗽者；有久而成尸疰者；有始终只一症，而或痊或毙者。凡此种种，悉宰于肺治。所以然者，阴虚劳症，虽有五劳、七伤之异名，而要之以肺为极则。故未见骨蒸、劳嗽、吐血者，预宜清金保肺；已见骨蒸、劳嗽、吐血者，急宜清金保肺；曾经骨蒸、劳嗽、吐血而愈者，终身不可忘护肺。此阴虚之治，所当悉统于肺也。

　　[卷上]虚症有六因

　　虚症有六因：有先天之因，有后天之因，有痘疹及病后之因，有外感之因，有境遇之因，有医药之因。

　　因先天者，指受气之初，父母或年已衰老，或乘劳入房，或病后入房，或妊娠失调，或色欲有亏，则至二十左右，易成劳怯。然其机兆，必有先现，或幼多惊风，骨软行迟；稍长读书不能出声，或作字动辄手振，或喉中痰多，或胸中气滞，或头摇目瞬。此皆先天不足之征。

　　宜调护于未病之先，或预服补药，或节养心力，未可以其无寒无热，能饮能食，并可应接世务，而恃为无惧也。即其病初起，无过精神倦怠因后天者，不外酒色、劳倦、七情、饮食所伤。或色欲伤肾，而肾不强固；或劳神伤心，而脾弱不复健运。先伤其气者，气伤必及于精；先伤其精者，精伤必及于气。或发于十五、六岁，或二十左右，或三十上下，病发虽不一，而理则同归耳。

　　因痘疹及病后者，痘乃先天阳毒，疹乃先天阴毒。故痘宜益气补中，则阳毒之发也净，而终此脾泄胃弱，腹痛气短，神瘁精亏，色白足痿，不耐劳动，不禁风寒，种种气弱阳衰之症，皆由痘失于补也；凡肺风哮喘，音哑声嘶，易至伤风咳嗽等类，种种阴亏血枯之症，皆由疹失于清也。至于病后元气尚亏，更或不自重命，以劳动伤其气，以纵欲竭其精，顷间五脏齐损，恒致不救，尤宜慎之。

　　因外感者，俗语云：伤风不醒结成痨。若元气有余者，自能逼邪使出；或肾精素浓，水能救，不至于成痨也。若其人或酒色无度，或心血过伤，或肝火易动，阴血素亏，肺有伏火，一伤于风火，因风动则痨嗽之症作矣。盖肺主皮毛，风邪一感于皮毛，肺气便逆而作嗽。似乎伤风咳嗽，殊不经意，岂知咳久不已，提起伏火，上乘于金，则水精不布，肾源以绝，且久嗽失气，不能下接沈涵，水子不能救金母，则劳嗽成矣。

　　因境遇者，盖七情不损，则五劳不成，惟真正解脱，方能达观无损，外此鲜有不受病者。从窘迫难堪。此皆能乱人情志，伤人气血。医者未详五脏，先审七情，未究五劳，先调五志，大宜罕譬曲喻，解缚开胶。荡佚者，惕之以生死；偏僻者，正之以道义；执着者，引之以洒脱；贫困者，济之以钱财。是则仁人君子之所为也。

　　因医药者，本非痨症，反以药误而成。或病非因感冒而重用发散，或稍有停滞而妄用削伐，遂致邪热胶固，永不得解。凡此能使假者成真，轻者变重，所宜深辨也。

　　[卷上]心肾论

　　夫心主血而藏神者也，肾主志而藏精者也。以先天生成之体论，则精生气，气生神；以后天精、梦泄种种精病者，必本于神治；于怔忡、惊悸种种神病者，必本于气治。盖安神必益其气，益气必补其精。

　　[卷上]心肾不交论

　　虚劳初起，多由于心肾不交，或一念之烦，其火翕然上逆，天精摇摇，精离深邃。浅者梦而成阳虚一路，不为阴虚之症也。其单见心肾不交，滑精梦泄，夜热内热等候者，此为劳嗽之因，而未成其症也。其心肾不交，心火炎而乘金，天突急而作痒，咯不出，咽不下，喉中如有破絮粘塞之状，此劳嗽已成之症也。

　　[卷上]心肾不交与劳嗽总论

　　在心肾不交之初，或梦泄滑精，体倦骨痿，健忘怔忡；或心脾少血，肝胆动焰，上冒下厥。

　　桂，交心肾于顷刻；归脾丸内以龙眼、木香，甘温辛热之品，直达心脾，主补中而生血，引经文主明下安之义，以补火为治。故凡火未至于乘金，补火亦是生土之妙用，而何虑乎温热之不可从治也哉？若夫阴剧阳亢，木火乘时，心火肆炎上之令，相火举燎原之焰，肺失降下之权，肾鲜长流之用，以致肺有伏逆之火，膈有胶固之痰，皆畏非时之感，胸多壅塞之邪，气高而喘，咳嗽频仍，天突火燃，喉中作痒，咯咽不能，嗽久失气，气不纳于丹田，真水无以制火，于是湿挟热而痰滞中焦，火载血而厥逆清，伏火射其肺系，则能坐而不能卧，膈痰滞乎胃络，则能左而不能右。斯时急宜清金保肺，以宣清肃之令；平肝缓火，以安君相之位；培土调中，以奠生金之母；滋阴补肾，以遏阳光之焰。一以中和为治，补其虚、载其陷、镇其浮、定其乱、解其争、制其过、润其燥、疏其淹滞、收其耗散，庶有济也。若执补火之说，用辛热之品，与彼寒凉伤中者，异病而同治，岂不殆哉！

　　[卷上]五交论

　　劳嗽吐血之症，其难于脾肺之交，不必遍论五脏，但取其要处言之。夫虚症总由相火上炎，物能制木之过，又能滋木之枯，此治金木之交也。至于木得火势而上乘于金，金失降下之令，已不能浚水之源，木强土受其克，水寡于畏，亦乘风木之势而上乘，淆混于胸膈而为痰涎，壅塞胶固稠腻不可开，以碍清肃之化。此因木土不交，水又乘之而肆虐。粗工每以陈、半、香、朴治痰之标，殊不知此乃水乘木火而上泛为痰，比之杂症二陈所主之痰，天渊不同。

　　余但于清金剂中，加牛膝、车前、泽泻，以导水下行，土自安位，金水准调，天地清肃矣。

　　此调木土之交，及水土之变也。

　　[卷上]吐血论

　　有不从劳嗽，而吐血先之者，心火、肝木之为病主也。然又有煎厥、薄厥之分。煎厥者，从为火，火热为风，风火相薄，厥逆上冲，血遂菀乱涌出，其势较急。煎厥单动于心火，不得风助，故无势而缓。薄厥兼动于肝火，火得风助，故有势而急。大抵性急多盛怒者，往往成薄厥。且是症也，又当防其瘀血渗入肺系，郁而不散，以至积阳为热，积阴为疰，喘嗽交加，病日以深而成劳嗽也。大凡治吐血，宜以清金保肺为主，金令既肃，肝木得其平，而火自不敢肆。至于骨蒸之久，煎灼真阴，火炎伤肺，亦宜急化其源，庶乎水得所养，而火渐熄，不至为劳嗽之渐也。

　　[卷上]红症初起治法

　　吐红薄厥之症，初治用犀角地黄汤不效者，以犀、地虽有凉血止血之功，而其力尚缓故也。凡吐血正涌之时，法宜重在止血，宜以炒蒲黄、炒侧柏叶、棕灰三味为主，佐以紫菀、犀角、地黄、白芍之类；若血势过盛不止者，再用清金散、碧玉丹，一坠其火即降；更不止，再加童便。甚至血势涌溢，并汤药无隙可进者，须以热酒濯其两足，自能引火下行，而血渐止，然后投以上药可也。

　　[卷上]劳嗽症论

　　余于劳嗽症，尝列四候以为准。夫四候者，肺有伏逆之火，膈有胶固之痰，皆畏非时之感，胸多壅塞之气。然此四候，以肺火伏逆为主，余三候则相因而至。盖肺为五脏之天，司治节之令，秉整肃之化，外输精于皮毛，内通调乎四渎。故饮食水谷之精微，由脾气蒸发以后，悉从肺为主，上荣七窍，下封骨髓，中和血脉，油然沛然，施于周身，而何痰涎之可成哉？惟肺为火薄，则治节无权，而精微不布于上下，留连膈膜之间，滞而为痰，痰老则胶固而不可解，气无以宣之也。又肺主皮毛，外行卫气，气薄而无以卫外，则六气所感，怯弱难御，动辄受损，则本病而复标邪乘之。或本火标风，则风助火势，而清火易滞其气，驱风必燥其营；本火标寒，则寒火结聚，而散寒则火煽，降火必寒收；本火标暑，则暑火同气；本火标湿，则湿火交煎。虚劳一遇此等标邪触发，或兼伤寒，或兼疟痢，必至轻者重而重者危。故于时已至而气未至，时未至而气先至，或至而太过、至而不及等，皆属虚风贼邪，所宜急防之也。胸者，心肺交加之部，火炎攻肺，而气不得以下输，则气多壅塞，尤不当以宽胸理气之剂开之。总之，肺气一伤，百病蜂起，风则喘，痰则嗽，火则咳，血则咯，以清虚之脏，纤芥不容，难护易伤故也。故于心肾不交之初，火虽乘金，水能救母，金未大伤者，预当防维清肃之令，以杜其渐，而况劳嗽已成，可不以保肺为治哉！

　　[卷上]劳嗽初起治法

　　劳嗽初起之时，多兼表邪而发。盖肺部既亏，风邪乘虚而入，风寒入肺，化为火邪，邪火与内火交灼，则肺金愈伤，而咳嗽因之不止。庸医但知劳嗽为五内本病，而骤以、术益其气，归、地补其血，甚以白芍、五味、枣仁敛其邪，则邪气深滞腠理，胶固而难拔矣。余凡遇此症，先以柴胡、前胡清理表邪，及桔梗、贝母、兜铃之类，清润而不泥滞者，以清理肺金，或六七剂后，方用清凉滋阴之品，以要其终。但柴胡可多用几剂，前胡止可用一二剂，若表邪一清，柴胡亦须急去也。

　　[卷上]干咳嗽论

　　干咳者，有声无痰，病因精血不足，水不济火，火气炎上，真阴燔灼，肺脏KT涩而咳也。丹捷。午后咳，阴虚也；黄昏咳，火气上感于肺也。

　　[卷上]咳嗽痰中带血珠血丝

　　此症大约皆从郁火伤肺，肺金受邪，不能生水，水火不相济，则阴火亢阳，而为痰血凝结，而成。若不早治，肺金受伤之至，火盛血逆，成块成片，夹痰而出，有时无痰而出，轻则见于清晨，甚则时时频见，或拂郁愤怒，则随触随见，即煎厥也。不急治，则为薄厥，而病笃矣。

　　[卷上]论劳嗽吐血能治不能治大旨

　　血症生死之辨，以大肉不消者，其病轻；大肉渐消者，其病重；若大肉脱尽者，万无生理。

　　长起，则犹可治；设使仍前不长者，断然不可治，即使饮食自健，亦不过迁延时日而已。每见患怯之人，起居如常，正当进膳之时，执匕箸而去者，即此症也。凡患此症者，如心性开爽，善自调养，又当境遇顺适，则为可治；若心性系滞，或善怒多郁，处逆境而冤抑难堪，处顺境而酒色眷恋，又不恪信医药，死何疑焉？

　　[卷上]虚劳内热骨蒸论

　　虚劳发热，皆因内伤七情而成。人之饮食起居，一失其节，皆能成伤，不止房劳一端为内伤因醉饱后入房，及忧思劳役，或病饮食失调，暨大喜、大怒、大痛、大泪，严寒酷暑房劳，不能调摄，邪气入内而成注。注之为言住也，外邪深入，连滞停住而不能去也。注不治则内变蒸，蒸失治则咳嗽、吐痰、咳血，而病危矣。故夜热、内热、虚热，为虚劳之初病，骨蒸、内热、潮热，则虚劳之本病也。宜及时调治，毋使滋蔓。治法以清金、养荣、疏邪、润燥为主，则热自退矣。

　　[卷上]虚火伏火论

　　诸火可补火，诸热不可补火。又他脏有虚火可补火，肺脏有伏火不可补火。斯言实发前人未有倏无。其发也，尽有燎原之势，或面红颊赤，或眩晕厥冒，种种不同，而皆可以温润补肾之剂，以收其浮越，而引归于性根命蒂之中，补之可也。何谓诸热不可补火？热者，实热也。谓其先动于气，久而渐着于形，如烧热之物相似。其见于症，有定时，有定处，无升降，无变迁。其夜间准热日间不热者，为夜热；其里面恒热而皮肤未热者，为内热；其热如在骨髓间蒸出而彻于皮肤者，为骨蒸劳热。此种种蒸热，有清法，无温理，补之不可也。何谓他脏有虚火可补火，肺脏有伏火不可补火？盖肺与四脏有别，如肝肾龙雷之火可补而伏，脾胃寒格之火可补而越，心家虚动之火可补而定，惟肺之一脏属金，金畏火克，火喜铄金，故清肃之脏最畏火。此言其脏质也。肺居膈上，其气清，其位高，火若上冲则治节失令，而痰滞气塞，喘嗽交加，故至高之部极畏火。此以部位言之也。然或偶然浮越之火，犹不犯此禁，独至伏逆之火，出于阴虚阳亢，火乘金位，谓之贼邪。以其火在肺叶之下，故名伏；以其火只星星，便能使金令捍格，故名逆。凡若此者，症必胶痰固膈，吸短呼长，脉必细而数。细为血虚，数为火胜。此在少年为劳嗽之根，四十以外，为血虚痰火之兆。宜用清法，无用温理，其断不可补者也。

　　[卷上]遗精梦泄论

　　精虽藏于肾，而实主于心。心之所藏者神，神安则气定，气为水母，气定则水澄，而精自藏走，精逐而流也。且心主血，心血空虚，则邪火上壅，而淆其灵舍，于是神昏志荡，天精摇摇，淫梦交作，而精以泄。其甚者，不待梦而时泄。此时以降火之法治之，而火不可降，即以龙骨、牡蛎涩精之品施之，亦属随止随发。殊不知神不归舍，斯精不归元，故肾病当治其心，宜以养气安神为主，以润燥滋血之品为先，君火既安，相火自能从令，神清气爽，而精安有不固者哉？人身之精，融化于周身，如树中胶汁，本无形质，至因情动摇，遂各成形质而出。其所出者出，皆为精所施化，多出皆能伤精，但与遗精者相较，则感有浅深，质有浓薄，伤有轻重耳。

　　[卷上]肾痹论

　　此即遗精痿症也。其初起于酒色不节，精血日竭，水火俱衰，肝风、脾湿、肾虚生寒，三气元，而筋骨日瘁也。法宜清气安神，以养心脾之血；润燥滋血，以归肝肾之阴。

　　[卷上]白浊白淫论

　　白浊、白淫，从新久定名。初出茎中痛而浓浊如膏，谓之白浊。久之不已，精微弱而薄，痛淫，则火衰而寒胜矣。此因肾家元气降而不升，故粘丝带腻，马口含糊而不已。治法宜回阳气而使上升，固其精元而不使下陷，则病自止矣。外此有症非属虚，而湿热下注者，宜从丹溪治法。又有所求不遂，志意郁结而精泄，及气虚人失精气而遗者，皆非虚病也。

　　[卷上]女人虚劳

　　女人虚劳，有得之郁抑伤阴者，有得之蓐劳者，有得之崩带者。其郁抑伤阴，虽以调肝为急以为治也。蓐劳非即是劳嗽，蓐劳重，然后伤肺而劳嗽以成。治当以归脾、养荣，兼清金主之。别有气极一种，短气不能言者，却不在阳虚例，乃肺病也。此症虽陈皮，亦在所忌。

　　[卷上]尸疰传尸劳等症

　　夫劳极之候，血虚血少，艰于流布，甚至血不脱于外，而但蓄于内，蓄之日久，周身血走之虫，遂成尸疰瘵症。其或因湿火蒸化，或因死痰渗入清而成，皆是类也。自此竭人之神气，养虫之神气，人死则虫亦死，其游魂之不死者，传亲近之一脉，附入血隧，似有如无，其后虫日荣长，人日凋瘁，而命随以毙。故传尸劳又与尸疰症不同，尸疰因虚损而成，若传尸则在素无虚损之人，一传染，即现出劳怯候，或发热、骨蒸，或咳嗽、吐血、唇红、面青等症者是。所传亦分五脏，在脾肠，在心吐血，在肝与肺则咳嗽也。治尸疰以清金养荣为本，其杀虫断祟，当以獭肝、獭爪、熊指、啄木等丹治之。至犯传尸者，一见其外症唇红、面青、骨蒸、内热，饮食健啖，而人渐瘦不已者，必有虫也，治以獭爪百部丸主之。

　　[卷上]虚劳当治其未成

　　患虚劳者，若待其已成而后治之，病虽愈，亦是不经风浪，不堪辛苦的人，在富贵者犹有生之，令其善为调摄，随用汤液十数剂，或用丸剂胶剂二三斤，以断其根，岂非先事之善策哉。

　　[卷上]知节

　　节为节省之义。虚劳之人，其性情多有偏重之处，每不能撙节其精神，故须各就性情所失以，宜节忿怒以养肝；在躁而不静者，宜节辛勤以养力；在琐屑而不坦夷者，宜节思虑以养心；在慈悲而不解脱者，宜节悲哀以养肺。此六种，皆五志七情之病，非药石所能疗，亦非眷属所可解，必病者生死切心，自讼自克，自悟自解，然后医者得以尽其长，眷属得以尽其力也。

　　[卷上]知防

　　虚人再经不得一番伤寒，或一番痢疾，或半年几月疟疾，轻伤风感冒，亦不宜辄受。所以一年之内，春防风，又防寒；夏防暑热，又防因暑取凉，而致感寒；长夏防湿，秋防燥，冬防寒，又防风。此八者，病者与调理病患者，皆所当知，即医师亦须深明五运六气之理，每当时序推迁，气候偏重，即宜预为调摄挽救，以补阴阳造化之偏，而制其太过，扶其不足。经云：毋翼其胜，毋赞其复，闲其未然，谨其将然，修其已然。即此之谓也。

　　[卷上]二护

　　寒从足起，风从肩俞、眉际而入。病者常护此二处，则风寒之乘于不意者少矣。其间有最紧，立身不定光景，即刻断食一周；其稍重者，略散以煎剂，自脱然而愈。若时气初染，不自觉察，再加以饮食斗凑，经邪传里，轻者蒸灼几日，重者恒致大害。

　　[卷上]三候

　　前者四季之防六气，本而防标之说也。若夫二十四候之间，有最与本症为仇者。其候有三：曾通过，虽嗽平吐止，火降痰宁，病者怡然，以为无事矣。而不知气候之相克，有在于寻常调燮之外者，一交三候，遂与本症大逆，平者必复，复者必深，深者不救。是惟时时防外邪、节嗜欲、调七情、勤医药，思患而预防之，方得涉险如夷耳！

　　[卷上]二守

　　二守者，一服药，二摄养。二者所宜守之久而勿失也。盖劳有浅深，治有定候。如初发病，服，便可断除病根。至于再发，则真阴大损，便须三年为期。此三年间，起于色者节欲，起于气者慎怒，起于文艺者抛书，起于劳倦者安逸，起于忧思者遣怀，起于悲哀者达观，如是方得除根。至于三发，则不可救矣。且初发，只须生地、元参、百合、桔梗之类，便可收功；至于再发，非人参不治。是在病者之尽其力而守其限，识所患之浅深近久，量根本之轻重浓薄，而调治之；勿躁急取效，勿惜费恣情，勿始勤终

　　[卷上]三禁

　　治劳三禁，一禁燥烈，二禁伐气，三禁苦寒是也。盖虚劳之痰，由火逆而水泛，非二陈、平劳之气，由肺薄而气窒，非青、枳、香、蔻、苏子等所豁之气。乃至饮食所禁，亦同药饵。

　　有因胃弱而用椒、胡、茴、桂之类者，其害等于二陈；有因烦渴而啖生冷鲜果之物者，其害同于知、柏；有因气滞而好辛辣快利之品者，其害甚于青、枳。此三禁不可不知也。

　　[卷上]四难

　　一家中如父母慈，兄弟友，夫妇挚而有别，僮仆勤而不欺。此四者在人而不在己，在本家而期。其日逾久，则恩勤易怠，其效难期，则厌弃滋生，苟非金石之坚，难免啧室之怨，一着失手，满盘脱空，虽非医师之过，而为医者，亦不可不知也。

　　[卷上]劳伤非弱症

　　有平时心肾不亏，并无弱症，偶有房劳，猝然呕血者，其血从胃中来，不得以怯症论治。宜须柴胡、贝母、桔梗、泽泻、丹皮、白芍、麦冬之类治之。更有劳伤筋力而得者，只宜调其胃气而自愈。

　　[卷上]呕吐见血非弱症

　　往往有人患呕血甚多，医者遂认为弱症，误也。此先伤于怒，怒气伤肝，肝脏原有血积于中治呕药中，加楂肉先行其瘀，止其吐；后再徐调其他症，自可万全也。

　　[卷上]伤寒见血非弱症

　　有劳倦伤血，瘀积胃络，兼受风寒，寒邪迫血，火不能降，以致吐血、衄血，不可以弱症施降，则血自止矣。或问何以辨之？曰：头痛、恶寒、战栗、手足逆冷，而其人素无虚症，如虚火上炎，不足之候，身体不瘦，突然而起者是也。

　　[卷上]肠风便血不同怯症

　　每见先天不足之人，得肠红便血之症，不肯自认为劳怯，且以为轻病而不治，久久至气血尽中州，元气下陷，客风邪火，流入肠胃，气滞血凝，腐败溃乱，而成土崩河决之势。若不速治，将成大患。治法如何？曰：不过散其风，燥其湿，升其陷而已。散风用炒黑防风、荆芥为主。此二味，生用则能散风于上部，炒用则散风于二肠，荆芥尤为要药。宽肠行气以炒枳壳为主。止血以炒黑蒲黄、醋炒地榆为主。行瘀以紫菀为主，兼有调血归经之妙。升陷以升麻、柴胡为主。燥湿以白术、泽泻、茯苓为主。风散、湿除、气行、瘀消，元阳生发则病自愈。能节劳戒气，贬酒却色，善自调摄，且知起居服食禁忌，自不复发。更兼以调和气血、补助先天之剂投之，与虚劳血症收功之法同治，终身可以无患。

　　[卷上]阳虚阴症辨

　　有男子脾肾气虚，腰膝无力、目眩、耳鸣、形体憔悴、溏泄无度、饮食少进、步履艰难，似乎阴虚弱症而非也。何以辨之？曰：不咳嗽，不内热、骨蒸，不潮热、吐红是也。然其脉必软缓微弱，虚寒之极。治法当回阳返本、健脾益胃、交补心肾为主，则寒谷阳回，万物发生。

　　[卷上]软懒症辨

　　有一种软懒之症，四肢倦怠，面色淡黄；或膈中气满，不思饮食。其脉沉迟涩滞，软弱无力。或表气不清，恶寒发热，当其寒，则脉愈加沉涩；当其热，则脉微见细数。或传里内热，则脉气沉洪或洪数。总之，定带软弱不清之象。此内伤兼外感，其邪只在肌表筋骨之间，未深入脏腑，其所感尚轻，故不成伤寒、疟、痢等疾，而为此软弱因循之症也。

　　久久不治，成硬头黄者居多。若脾虚湿胜者，则成黄肿；若肺气不足者，流入清虚之腑，则壅为痰嗽；若血少者，迁延岁月，则成内热，或五心烦热，日晡潮热，渐似骨蒸劳热矣。

　　此症大都得诸藜藿穷檐之辈，间有膏粱之人，因房劳不节，或窃玉偷香，恐惧忧惊，或埋首芸窗，用心过度，或当风取凉，好食生冷，致风寒传染，郁而不散，乃内伤兼外感而成。其外象酷似弱症，若察症不的，初起遽投以凉剂、补药，则邪正混淆，不得清彻，以致寒邪闭遏，郁于经络，而为内热，遂成真病。人家子弟患此，类多讳疾忌医，不便直告人，自认虚弱，见医者投以清理散邪之品，反不肯服，所以难治，亦难辨也。然则何以辨之？曰：头不痛，身不热，不烦嗽，不唾血，但腿酸脚软，蒸蒸内热，胸中邪气隔紧，食不易饥，与之食则食，不与亦不思，或今日思此物，明日即不喜，又思别物适口，如怯症之尝食劳也。治法：当其未入里时，宜和解分消，托之使出，用八物汤加减，去黄芩，加前胡、山楂、陈皮之类。湿胜有痰者，重以二陈汤，禀气浓者，加枳壳。用此数剂，邪自解散。若邪已入里，难从肌表散去，则宜重在分消，使邪从小便而出。表里既清之后，以养气、养血之品，培其本源。若起于忧惊思虑者，以交固心肾之药要其终，则霍然矣。玉芝云：外感软懒之症，切不可发汗，汗之则虚晕欲倒，以其兼内伤重也。治宜柴胡、防风、葛根、苏梗、陈皮、山楂、枳壳、泽泻等味主之。小便不利者，加车前。质弱者，去枳壳。数剂后加丹参，再后加当归。若脾虚下泄者，稍加燥味。若血虚内热者，少加丹皮、地

　　[卷上]老年怯症难治说

　　谚有少无风瘫，老无痨瘵之说。故中年以后人，往往有劳嗽、吐血、咳血症，不肯自认为怯愈为其相火易衰，色心已淡，性气已灰，怒气少动故也。若二者不戒，死期更促耳。至于治法，则从同也。

　　卷下

　　[卷下]虚劳本治方

　　归养心脾汤

　　（治梦遗滑精。）人参、黄芪、白术、芡实、北五味、甘草、熟地、枣仁、茯神、山药、当归身。参固气，气固则精有摄而不遗。生地滋阴，阴滋则火有制而不浮越。当归养血。芡实固肾。茯神、枣仁安神宁志。芪、术、药、草补气调中，气旺神昌，则精固而病自愈。遗甚加萸肉、莲须。思虑过度加莲肉。不禁加石莲、金樱膏。足痿加牛膝、杜仲、龟板胶。

　　归养心肾丸

　　生地、熟地、黄芪、白术、山药、芡实、茯神、枣仁、归身、萸肉、五味、甘草，炼蜜丸，空心白汤送下三钱。

　　二地滋阴。当归养血。茯神、枣仁补心。芪、术、药、草调气补中。五味、芡实固精滋肾。

　　茸、沙苑、菟丝。泄泻加泽泻、莲肉。腰膝软弱，艰于步履，加牛膝、杜仲、龟鹿胶。

　　养心固本丸

　　元武胶（红曲炒珠）、鹿角胶（红曲炒珠）、萸肉、杞子、人参、黄芪、石莲肉、白术、甘草、枣仁、地黄、淮牛膝、内石莲将肉桂一钱同煮一日，去肉桂，用炼蜜丸。收功固本药也。

　　养心固肾丸

　　（治漏精。）生地、当归、茯神、山药、芡实、萸肉、陈皮、甘草、五味、石莲肉，河水煎，空心服。

　　桑螵蛸散

　　（治遗精漏不止。）桑螵蛸一味，焙为末，酒浆调服一钱。三四服即止。

　　补元汤

　　（治肾痹。）生地、杞子、黄芪、白术、杜仲、牛膝、山药、茯苓、当归、甘草，不拘时服。

　　清热养荣汤

　　（治虚劳内热骨蒸。）柴胡、丹皮、地骨皮、生地、当归、白芍、元参、茯苓、麦冬肉、生甘草、灯芯三十寸，河水煎服。

　　加味固本胶

　　生地、熟地、桔梗、茯苓、天冬肉、元参、川贝、百合、阿胶、紫菀、麦冬肉、甘草、白蜜二斤，收胶。

　　集灵胶

　　天冬、麦冬、生地、熟地、元参、桔梗、甘草、白蜜五斤，收胶。

　　清金养荣丸

　　生地、麦冬肉、花粉、川贝、元参、白芍、茯苓、地骨皮、丹皮、甘草、内生地将薄荷汤煮烂，捣胶，同蜜为丸。

　　清金甘桔汤

　　（治干咳。）桔梗、川贝、麦冬肉、花粉、生地、元参、白芍、丹皮、粉甘草、灯芯，河水煎。

　　清金百部汤

　　（治虚劳久嗽。）桔梗、元参、川贝、百部、生地、麦冬、丹皮、白芍、生甘草、地骨皮、灯芯，喘急，加白前、海粉、竹茹。如痰吐稠粘，脾肺火盛，加清金散、竹茹、花粉。

　　清金加减百合固金汤

　　百合、桔梗、川贝、桑皮、杏仁、花粉、麦冬、茯苓、陈皮、生甘草

　　大圣药

　　春加佛耳草，即面兼头，立夏日采取为饼。夏加苎麻根。秋加金沸草。冬加款冬花。发热加柴胡、前胡。咽痛，元参、射干。素有血症，生地、丹皮。

　　固金养荣汤

　　桔梗、桑皮、川贝、茯苓、百合、杏仁、陈皮、甘草、生地四两，荷叶汤煮烂捣膏为蜜丸。此方与百合固金汤，为治血虚痰火主药。

　　清金甘桔汤

　　（治咳嗽痰中带血丝血珠。）桔梗生地白芍丹皮麦冬元参川贝茯苓阿胶甘草此方加紫菀、犀角，名胶菀清金汤，治咳嗽痰中夹血。为丸，治咳嗽痰中夹血珠、血丝、血片。去生地、桔梗，加地骨皮、百部，名胶菀犀角汤，治劳嗽吐血。

　　加味犀角地黄汤

　　犀角、生地、赤芍、丹皮、蒲黄、灯芯三十寸，荷叶一大张，煎汤代水。

　　琼玉胶

　　生地、茯苓、人参各等分，蜜收。

　　固本肾气丸

　　（治阳虚。）人参、黄芪、白术、茯苓、当归、生地、炙草、枣仁、煨姜、鹿角胶

　　还元丹

　　（亦治阳虚。）远志、杜仲、牛膝、补骨脂、山药、茯神、锁阳、五味、杞子、山萸肉、熟地、菖蒲，炼蜜为丸，淡盐汤下。

　　獭爪丸

　　（治传尸劳。）獭爪（醋炙为末）獭肝（阴干）败龟板、银柴胡、百部、沙参、生地、桔梗、地骨皮、丹皮、麦冬、甘草共为末，每以五分或至七分，投入煎剂，或丸或胶加入，潜使服，勿令病者知觉。

　　百部清金汤

　　（治传尸劳）百部、骨皮、人参、麦冬、桔梗、生地、丹皮、芍药、茯苓、甘草

　　[卷下]治虚药讹一十八辨

　　人参外感风邪，元气未漓，审用。

　　人参大补元气，冲和粹美，不偏不倚，故在阴补阴，在阳补阳，能温能清，可升可降，三焦成壅塞，所谓实实也。若夫虚劳之病，或气血、阴阳、水火、寒热、上下诸证，与夫火、痰、燥、湿、滞、胀、吐、利、冒厥、烦渴，及胎前、产后、痘疹、久病、病后，一经虚字，则先后发明，并无异议。庸医不察，执节斋之瞽说，以为人参补阳，沙参补阴，若补阳则助其火，甚至云虚劳人服参者，必至不救，以致举世畏参如砒鸩，而不敢试，岂不误载！

　　黄柏、知母禁用。

　　《丹溪心法》有云：虚损吐血，不可骤用苦寒，恐致相激，只宜琼玉膏主之。何事首尾矛盾并用。后之学人宗之，凡遇虚劳咳嗽、吐血、虚火虚热之疾，皆以知、柏二味，以为清火滋阴，殊不知虚劳之火，虚火也，相火也，阴火也。即丹溪云：虚火可补，人参、黄之属。

　　相火系于肝肾之间，出入于甲胆，听命于心君。君火明，则相火伏，若君火不明，则相火烈焰冲天，上感清虚之窍，耳聋、鼻干、舌痛、口苦、头晕、身颤、天突急而淫淫作痒、肺叶张而咳嗽频仍。当此时也，惟有清气养荣，滋方寸灵台之雨露，以宁膻中之烦焰，则甲胆乙肝之相火，不扑而自灭矣。阴火者，龙雷之火也，起于九泉之下，遇寒水阴翳，则其焰愈腾，若太阳一照，自然消陨。此三火者，皆无求于降火滋阴，亦何事乎知、柏，而用之以贻害乎？且黄柏伤胃，知母滑脾，胃伤则饮食不进，脾滑则泄泻无度。一脏一腑，乃生人之本。

　　经云：得谷者昌，失谷者亡。又曰：阳精上奉，其人寿；阴精下降，其人夭。今以苦寒伤胃，岂非失谷者亡乎？以冷滑泄脾，岂非下降者夭乎？想世用此者，意在滋阴，而不知苦寒下降多亡阴，阴亏而火易炽；意在清金，而不知中土既溃，绝金之源，金薄而水益衰。吾知用此者，未见其利，徒见其害耳。每见虚劳

　　麦冬、五味初病酌用。

　　治肺之道，一清、一补、一敛，故麦冬清，人参补，五味敛。三者，肺怯之病，不可缺一者疏散之，未可骤加敛补，施治之次第宜然。若不知初病、久病之分，或骤清、骤补、骤敛，则肺必致满促而不安，邪气濡滞，久而不彻。此非药之害，实由用之失节耳。若夫疏解之后，邪气既清，元气耗散，则当急用收敛、清补为主，舍此三物，更何求焉？况五味不但以收敛为功，兼能坚固心肾，为虚劳必用之药。乃在用之不当者，反咎五味酸能引痰致嗽，畏而弃之。殊不知病至于伏火乘金，金气耗越之际，除却此味，更用何药以收之耶？

　　泽泻宜用。

　　夫肺金为气化之源，伏火蒸灼，则水道必污，污则金气不行而金益病，且水停不流，则中土功。夫亦尝究其命名之义矣。盖泽者，泽其不足之水；泻者，泻其有余之火也。惟其泻也，故能使生地、白芍、阿胶、人参，种种补益之品，得其前导，则补而不滞；惟其泽也，故虽走浊道而不走清道，不若猪苓、木通、腹皮等味之消阴破气，直走无余。要知泽泻一用，肺、脾、肾三部咸宜，所谓功同神禹者此也。古方用六味丸，用之功有四种，《颐生微论》论之极详。庸医不察，视为消阴损肾之品，置而不用，何其谬甚！

　　桑皮宜用。

　　桑白皮清而甘者也，清能泻肝火之有余，甘能补肺气之不足。且其性润中有燥，为三焦逐水，最忌喘、肿二候。金逆被火所逼，高而不下则为喘；土卑为水所侮，陷而失堤则为肿。喘者，为天不下济于地；肿者，为地不上交于天。故上喘、下肿，天崩地陷之象也。是症也，惟桑皮可以调之。以其降气也，故能清火气于上焦；以其折水也，故能奠土德于下位。奈何前人不察，以为性不纯良，用之当戒。不知物性有全身上下纯粹无疵者，惟桑之与莲，乃谓其性不纯良，有是理乎？

　　桔梗宜用。

　　夫肺如华盖，居最高之地，下临五脏，以布治节之令。其受病也，以治节无权，而气逆火升味；至清故能清金，升浮故能载陷，微苦故能降火，实为治节君主之剂，不但引清报使而已。此味升中有降，以其善清金，金清自能布下降之令故也；清中有补，以其善保肺，肺固自能为气血之主也。且其质不燥不滞，无偏胜之弊，有十全之功，服之久，自能清火消痰，宽胸平气，生阴益阳，功用不可尽述。世之医者，每畏其开提发散，而于补中不敢轻用、多用，没其善而掩其功，可惜也。

　　丹皮、地骨皮宜用。

　　夫黄柏、知母，其为倒胃败脾之品，固宜黜而不录矣。然遇相火烁石流金之际，将何以处此清火除蒸，更兼养肺。骨皮者，枸杞之根也。枸杞为补肾之要药，然以其升而实于上也，但能温髓助阳，虚劳初起，相火方炽，不敢骤用。若其根伏而在下，以其在下也，故能资肾家真水；以其皮，故能舒肺叶之焦枯，凉血清骨，利便退蒸。其功用较丹皮更胜，且其味本不苦，不致倒胃，质本不濡，不致滑脾，施治允当，功力万全，有知、柏之功，而无其害，最为善品。

　　生地宜用，初病审用。

　　世人以生地为滞痰之物，而不敢轻用，是不知痰之随症而异也。杂症之痰，以燥湿健脾为主克肺金，金不能举清降之令，精微不彻于上下，滞而为痰作咳。治宜清肺，则邪自降；养血，则火自平。故余于清金剂中，必兼养荣为主。荣者，血也。阴者，水也，润下之德也。清金若不养荣，如吹风灭火，风势愈逆，烈焰愈生。清金养荣者，为引水制火，沾濡弥漫，烟气永息。故桔梗、桑皮、贝母之类，清金之品也。生地、丹皮、当归之类，养荣之品也。而养荣剂中，又以生地为第一。以生地治杂症之痰，则能障痰之道，能滞化痰之气，且其力滋补，反能助痰之成。若加之虚劳剂中，则肺部喜其润，心部喜其清，肾部喜其滋，肝部喜其和，脾部喜其甘缓，而不冷、不滑，故劳嗽、骨蒸、内热、吐血、咯血剂中，必无遗生地之理。惟劳嗽初起，客邪未清，痰嗽盛时，亦暂忌生地滞泥。若表症既除，内热蒸灼，非生地之清润，以滋养化源，则生机将绝矣。若畏其滞

　　茯苓宜用。

　　有谓茯苓善渗，下元不足者忌之。非也。盖茯苓为古松精华蕴结而成，入地最久，得气最浓。其质重，其气清，其味淡。重能培土，清能益金，淡能利水。惟其得土气之浓，故能调三部之虚。虚热虚火湿气生痰，凡涉虚者皆宜之，以其质中和粹美，非他迅利克伐者比也。夫金气清降，自能开水之源；土气调平，自然益气之母。三脏既理，则水火不得凭凌，故一举而五脏均调。又能为诸阴药之佐，而去其滞；为诸阳药之使，而宣其道。补不滞涩，泄不峻利，精纯之品，无以过之。

　　黄芪宜用。

　　余尝说建中之义，谓人之一身，心上，肾下，肺右，肝左，惟脾胃独居于中。黄之质，中上气不下，下气不上，左不维右，右不维左，得黄益气甘温之品，主宰中州，中央旌帜一建，而五方失位之师，各就其列，此建中之所由名也。故劳嗽久已失气，气不根于丹田，血随气溢，血既耗乱，气亦飞扬。斯时也，虽有人参回元气于无何有之乡，究竟不能固真元于不可拔之地，欲久安长治，非黄不可。盖人参之补迅而虚，黄之补重而实，故呼吸不及之际，不如参。若夫镇浮定乱，返本还元，统气摄血，实表充里，其创建如墙壁之不可攻，其节制如将令之不可违，其饶益如太仓之不可竭，其御邪扶正，如兵家之前旄，中坚后劲，不可动摇，种种固本收功之用，参反不如。故补虚以黄为墙垣，白术作基址。每见服参久久，渐至似有若无，虽运用有余，终是浮弱，不禁风浪。若用、术兼补，可至风雨不畏，寒暑不侵，向来体弱者，不觉脱胎换骨，诚有见于此也。除劳嗽初起，中土大伤，气火方盛，心肺虽失其和，脾胃犹主其事，此时只宜养荣为主，黄微滞，尚宜缓投。若久病气虚以实土，徒以沉阴降浊之品，愈伤上奉升腾之用，必无济也。

　　白术宜用，初病审用。

　　虚劳初起，治未有不以清金为第一义者。而清金之品，生地、阿胶、丹皮、白芍之外，又有并麦冬亦微恶其冷，元参亦且嫌其寒，久久渐妨饮食，渐陷中气，于斯时也，又宜以培土调中为主。其法在杂症门中，用药颇多，惟虚症内，培土之剂，止有黄、白术、茯苓、山药，有功而无过。夫虚劳之培土也，贵不损至高之气，故二陈之燥，平胃之烈，固万万不可，即扁豆之健脾，苡仁之胜瘴，犹未免于走血，俱未尽善。若乃四味之中，茯苓、山药虽冲和，而无峻补回生之力，即、术二种并用，又以术为土部专经之剂，兼为益气之品，故能培土以生金，而至高之部，胥有赖也。夫术性微燥，于虚症似当缓投，然却喜其燥而不烈，有合中央之土德，且补土自能生金，如山岳之出云蒸雾，降为雨露，以濡万物，而何病燥之有哉？缪仲淳谓其燥能伤阴。殊不知伤阴为苍术、浓朴之类，岂可以白术微燥中和之品同语耶？且治法收功之时，非培土则浮火终不归根，知白术之功大矣。

　　柴胡酌用

　　柴胡升清调中，平肝缓脾，清热散火，理气通血，出表入里，黜邪辅正，开满破结，安营扶浸淫郁滞，有待宣通，舍此柴、前二胡，则无有秉性纯良出其右者矣。故每用些少以佐之然后专用清源补敛之品，乃为十全。即其调理之人，中间或撄或感，亦必急用柴胡、防风、葛根等味彻之，然后仍用补敛，庶免关门捉贼之患。但其性升散，用者当中病即止，不可多用、常用耳。更有女人抑郁伤阴，与夫蓐劳之后，必当选用。盖多郁则伤元气，柴胡平肝散郁，功最捷也。后人因陈藏器一言，忌用柴胡，遇内伤、外感之症，将反用麻黄、紫苏等味以散之耶！

　　陈皮偶用。

　　夫桔梗本以载气上行，而气火以平者，可见虚劳之气，皆由于火侵肺也。若杂症之有胸膈气口气滞，辄以陈皮理气，不知陈皮味辛而性燥，辛能耗肺气之清纯，燥能动阴虚之相火，本以理气，气反伤矣。惟清金之久，化源初动，脾气未健，胃口渐觉涎多，可少加陈皮以快之，使中宫一清，未为不可。又或时气偶来，脾胃濡泻，亦可暂用数剂，以清理之，然亦须去病则已，不宜常用。

　　苏子不必用。

　　夫虚劳之火，既乘金之气高而不降，治宜平其火而已，不必下其气也。惟杂症之喘急而气高痰可消。不知其复也，必增剧矣。惟白前一味，为平喘之上品。凡撷肚抬肩，气高而急，能坐而不能卧，能仰而不能俯者，用此以平之，取效捷而元气不伤，大非苏子可比。

　　枳壳不可用。

　　虚劳施治，曰清金，曰安神，曰培土，曰调肝，曰益肾，而惟补之一字，彻乎终始，故火亦气塞滞，不究虚实，便用枳壳以伐之。不知虚劳治气，与杂症不同。其滞也，不可以利之；其高也，不可以下之；其治满也，不可以破之。陈皮、苏子，已不当用，况枳壳、青皮乎！虚劳之施治有次序，先以清金为主；金气少肃，即以调脾为主；金土咸调，则以补肾要其终还元。凡属阴虚，未有不以此为扼要者也。然杞子之性太温，若君火未明，相火方炽，肺叶举杞子性凉之说，试问性若果凉，胡为兴阳之骤耶？

　　当归审用。

　　夫当归之养荣，以佐清金也，尚矣。然其味未免于辛，其性未免于温，虽有养血之功，亦为肾水以收功。若执古人之论，谓当归命名之义，使气血各得其归，罔顾血症新久而用之，亦有误处。

　　桂圆审用。

　　龙眼大补心血，功并人参。然究为湿热之品，故肺有郁火，火亢而血络伤者，服之必剧。世既清之后，以此大补心脾，信有补血安神之效，若肺有郁伏之火，服之则反助其火，或正当血热上冲之时，投此甘温大补之味，则血势必涌溢而加冲。不可不慎也。

　　跋

　　柯跋

　　《传》云：三折肱为良医。《楚辞》云：九折臂而成医。《曲礼》云：医不三世，不服其药。则业医者，贵专且久也。曾伯祖韵伯公，本诸生，精研医理，笺疏辨论极伙，自着《来苏集》等书数种，向未梓行。表舅祖陈时行，韵伯公嫡派，吾伯父所受业者，渊源固历历不爽也。吾家藏书颇备，刻本、钞本若干卷，相与析疑辨难，克穷阃奥。又与琴川杨资生先生，讨论有年，凡儒生渊博而贯通者，广资稽考。则伯父于医，原本先世，参究明师，博访良友，冥搜曩哲，可谓专且久矣。今《来苏集》等书，已刊刻行世。是书乃绮石先生所着，亦钞本之一，不敢自私，镌刻公世，既以阐古人之秘，亦以表得力之自云尔。

　　乾隆三十六年岁次辛卯小春朔又五日侄男有田谨跋

　　陈跋

　　上《理虚元鉴》两卷钞本，无锡顾信成所藏。信成研究医理，亟称此书，以为治虚劳，功不师及各处坊间，丛残故楮中，殊不可得。《四库提要》及张氏《书目答问》、朱氏《汇刻书目》，均未及收。乃亟付剞劂，传诸久远，以为治虚专书，未必无补。传写既久，讹廖滋多，学识固陋，校勘非易。不敢臆度，传其可信，阙其可疑，纲罗考订，有俟笃好。绮石先生，姓氏里居，急切难考。观赵氏跋语，岂明末之遗老与避世之隐君子欤。杀青既竟，书诸简

　　大清光绪二十二年嘉平月萧山陈光淞识
